# IGLU: Interfaccia di Gestione del Libretto Universitario
*For the time being, only the Italian version is available, sorry*
## Avvertenze
IGLU è mio figlio e ha una personalità orribile. Maneggiare con cura.

L'Autrice declina ogni responsabilità per un'eventuale induzione al fine vita degli Utenti.
## Cosa fa
IGLU aiuta gli studenti dell'Università di Bologna a sentirsi male con loro stessi effettuando una serie di indagini statistiche sul loro libretto universitario. Tra le mirabolanti imprese che può compiere figurano la media ponderata, la ricerca del voto mediano e della moda, il recupero dell'anno più proficuo in termini di crediti passati nonché degli esami migliori e peggiori per voto. Non da ultimo, IGLU non mancherà di giudicare ogni singola risposta data.
## Istruzioni
Nella *repository* è disponibile un libretto di prova. Per cambiare il libretto in analisi basta modificarne il nome nella prima riga del codice.

Per aggiungere il proprio, andare sulla pagina Studenti Online seguendo il percorso `Home > Libretto online > Dettaglio carriera` e selezionare l'intera tabella da "Dettaglio carriera" all'ultima data, copiandone il contenuto su un file "libretto.txt". Il file di testo andrà poi riposto nella stessa *directory* in cui si trova il programma. Per il corretto funzionamento di IGLU è importante che la pagina di Studenti Online sia in italiano.

Se non hai capito ci penserà lui a ricordartelo.
